1

Pio, docto, prudentissimoque viro D, Joanni Geelmuden
abbati Lidlomensi, domino suo plurimum dilecto, Si·

brandus Leonis, in Lidlum canonicus et pastor in
Menaldo, S. P.

Plinius. historiarum omnium thesaurus ab omnibus doctis litera·
rumque cultoribus supra modum suspiciendus, libro Historiarum
VII caput 56 Cadmum, Thebanorum principem, historiarum in-
ventorem refert. Quod quam insipide et insulse sit dictum a viro
· omnium seculorum literis cultissimo, in praesentiarum non refert
discutere, abbas plurimum dilecte, quum ipsam historiarum om·

nium venam et originem ipsa sacra referant Biblia, illustrissimi
israelitarum ducis Moseos opera, aethereo dictante spiritu nobis
prodita atque in eum usum tradita, ut iis ceu abundantissimo penu
quisque in quavis vitae ratione omnigenam ,referat fructuum
copiam. Homo nempe Dei facile obliviscens, Satana omnem divini·
tatis memoriam hominibus adimente, ut in prothoplasto liquide
constat et omnium aetatum literis et monumentis editis lacile
comprobari potest; unde et vitas patriarcharum et patrum in hoc
nobis relictas credimus, ut eorum fidem, obedientiam et humili·
tatem imitantes, regiam viam, qua itur ad patriam coelestem,
incedamus Assidue namque lectiones historiarum, sacrae inprimis
scripturae, hominem ad utramque vitam inlormant: politicam et
christianam. Hoc igitur prae caeteris honore summo dignae sunt
historiae sacrae, quod iis non tantum politicus sed et christianus
creatur homo. Abrahami justitiam, Noe pudicitiam, Salomonis
prudentiam, Moseos fortitudinem, Josuae audaciam ethnicorum
principum descriptis virtutibus, ex ipsis historiarum scriptoribus
clarissimis petitis, quilibet conferre potest, qui Livium, Orosium,
Eutropium, Plinium, Ciceronem, Tacitum et Suetonium legerit.
Nam et hi suos habent Abrahamos, Noe, Mosen, Josue et Salomo-
nem. n) Quis unquam Caesare Octaviano maiore vixit justitia?
Alexandri fortitudinemb), si quis cum J osue conferat, Platonem et
Solonem in condendis legibus Salomoni, Caesarem dulium Josue,
videbit quisque prudens lector ethnicorum chronographiam sacris
facile comparari posse historiis: sed in hoc sacra praestare, quod
ipsam veram virtutis lucem, pietatem, iidem et aeternae salutis
spem lectori conlerant, quod praelati omnes in unum conflatis

a) ln B.: Quis unquam Octaviano Cesare, lusiniano imperatore maiore
claruit iusticia, quis Alexandrum superat invicta tortitudine, Solonem in
dandis consiliis sapientia oratoria, quid Lucretia magis pudicum, Cesaris
iulii constantia? Quibus collatis prudens lector perspicue videbit ethnicorum
chronographiam sacris facile aequiparari posse historiis. ln hoc sacra
praestant, quod ipsam veram etc. b) Hs: tortitudine.

 

